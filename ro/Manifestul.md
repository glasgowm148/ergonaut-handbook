---
title: Manifestul Ergo
description: 
published: true
date: 2022-02-28T15:13:11.094Z
tags: 
editor: markdown
dateCreated: 2022-02-28T15:13:11.094Z
---

# **Manifestul Ergo**

Manifestul Ergo speră să educe și să ofere o viziune asupra a ceea ce poate realiza tehnologia blockchain. Sperăm să construim societatea prin cooperare orizontală, prin producție sub diviziunea muncii, comerț și schimb, solidaritate și ajutor reciproc.

Credem că acest lucru este fezabil, menținând în același timp principiile de bază care sunt benefice pentru bunăstarea tuturor oamenilor. Principiile fundamentale care au fost esențiale pentru drepturile și valorile omului trebuie menținute pe măsură ce capacitățile noastre tehnologice evoluează. Instrumentele construite trebuie să îmbogățească valoarea umană mai degrabă, decât să subjuge oamenii prin sisteme de supraveghere și control.

Scris de Kushti – Cu ajutorul echipei Ergo

În zilele noastre, o mulțime de știri legate de blockchain spun că o bancă X sau o corporație Y va folosi un „blockchain&quot; pentru a „reduce costurile&quot;.

Acesta este doar un alt cuvânt la modă considerat de marii bancheri drept un alt instrument pentru a extrage valoare de pretutindeni într-un mod cât mai eficient și a economisi prin reducerea posturilor de muncă.

Ceea ce am observat în primii ani printre utilizatorii de forumuri online este următorul lucru,

_Criptomonedele ar trebui să ofere instrumente pentru a îmbogăți oamenii obișnuiți. Afaceri mici care se luptă să o scoată la capăt, nu un mare capital financiar depersonalizat. Asta m-a inspirat. Acesta este visul meu._

În ochii viziunii originare ale comunității largi, instrumentele unei criptomonede ar trebui să le permită oamenilor să desfășoare activități economice indiferent de dimensiunea afacerii, locația geografică sau ratele dobânzilor stabilite de marii jucători.

Instrumentele ar trebui să le îngăduie oamenilor să încheie contracte (digitale, direct aplicabile, contracte smart rezonabile) indiferent de diferențele din jurisdicții, tradiții, practici de afaceri etc.

Sper că Ergo va fi de ajutor în acest sens. Miile de cooperative mici și antreprenorii individuali sunt mult mai importanți pentru creșterea sănătoasă și durabilă a prosperității financiare pe tot globul, în comparație cu câteva corporații care ascund profituri în paradisurile fiscale.

Să luăm în considerare utilitatea integrării comunităților, federațiilor cooperative, fundațiilor nonprofit și trusturilor filantropice.

**Să încercăm să creăm sisteme financiare de bază.**

Da, se pot construi multe alte lucruri, dar cred că scopul meu nu trebuie să fie uitat. Contracte smart care ajută la crearea valorii și la protejarea oamenilor de rând.

Originile Bitcoin

Primul bloc Bitcoin (cunoscut sub numele de blocul Geneza) conținea un mesaj care spunea „The Times 03/ian/2009 Cancelarul în pragul celui de-al doilea bailout de catre banci&quot;.

Creatorul Bitcoin și inventatorul primului blockchain funcțional a ales să-și ascundă identitatea printr-un pseudonim cu care ne-am obișnuit cu toții, Satoshi Nakamoto.

Acest bloc a marcat atât debutul Bitcoin, cât și începutul unei ere a inovației tehnologice și financiare. Mai simplu spus, acesta a fost catalizatorul unei revoluții în toată regula.

Descentralizarea este politică. Aceasta a dat naștere ideii că puterile monopolizate ar putea fi înlocuite de tehnologie. Ar putea fi puse în aplicare sisteme pentru a transfera valoare la nivel global fără a fi nevoie de intermediari sau de supraveghere.

Oamenii ar putea alege moneda pe care o folosesc și pot determina cine, cum și când ar putea schimba valoare între ei.

O întreagă industrie s-a format în jurul ideii de comerț P2P. Canalele deschise, fără bariere și sigure s-ar putea dovedi mecanisme de egalizare a condițiilor economice și ar putea oferi instrumente favorabile prosperității cetățeanului de rând.

Mentalitatea actuală a pieței

Mentalitatea piețelor cripto s-a schimbat considerabil după mania ICO din 2017. Se pare că spațiul în ansamblu a ajuns să celebreze bailout-urile, tipărirea și stimulentele.

Da, au existat unele câștiguri masive in fiat și mult hype bazat pe marketing, dar se pare că obiectivele initiale a indivizilor cypherpunk devine din ce în ce mai diluată.

Acesta este un subiect care trebuie abordat. Dacă criptomonedele urmează să fie implementate ca un instrument eficient pentru omul obișnuit, avem nevoie de unelte și de adoptare. În momentul de față, se pare că mentalitatea pieței este următoarea: cum putem să îi atragem pe noii utilizatori cu hype marketing, să îi impulsionăm și să îi canibalizăm.

Starea actuală a pieței este puțin tristă si trebuie să ne întoarcem la rădăcinile cripto-revoluției. Avem nevoie de instrumente descentralizate care sunt private, sigure și care conduc lumea reală la adoptarea acestor sisteme. Idealul este să creați instrumente care îi ajută pe oameni să creeze valoare.

De ce este acest lucru important?

Economia globală nu s-a îmbunătățit de la primele bailout-uri. Înțeleg că narațiunea centrata pe intimitate și securitate joacă întotdeauna pe extreme emoționale; cu toate acestea, realitatea este că oamenii obișnuiți sunt mereu cei care se ard atunci când economiile implodează.

_Gândește-te o secundă_.

Corporațiile au acces la piețele externe și credite externe. Ei au multe instrumente pentru a ajusta și eluda dificultățile economice.

În ceea ce privește întreprinderile criminale, acestea beneficiază în general de pe urma dificultăților economice. Vremurile grele conduc la automedicație. Sindicatele criminale mai mari sunt în esență afaceri de import/export. Ei au, de asemenea, acces la valută străină și deseori desfășoară schimburi valutare pe piața neagră și profită în continuare de acest acces internațional pentru profit.

Organizațiile teroriste au de câștigat în perioadele de dificultate economică. Nimic nu motivează o persoană spre violență, precum mânia îndreptățită, provenită din sentimentul de a fi prins în capcană și fără speranță. Organizațiile teroriste prosperă în regiuni de haos. Se hrănesc cu haos; este cel mai mare instrument al lor de recrutare.

Cei bogați din lumea noastră au adesea portofolii alocate internațional. Sunt relativ lichide și, în general, au capacitatea de a ocoli obstacolele prin accesul la piață, mijloace de reglementare, cum ar fi paradisurile fiscale, lacunele și arbitrajul jurisdicțional.

Există mai multe exemple de economii care se află în dificultăți majore, iar unul care a ajuns la știri recent a fost Turcia. Băncile Centrale Turce au interzis recent criptomonedele ca formă de plată. Au tăiat accesul la un potențial instrument de care ar beneficia cetățeanul obișnuit.

Cursul de schimb al lirei față de dolar în 2010 a fost de 1,14. Cursul de schimb curent este 8,50. Adică o scădere cu 86,5882% a puterii de cumpărare.

Imaginează-ți că ești turc; poate că o viață întreagă ai dat la schimb timp și muncă pentru a câștiga și a economisi bani. În decurs de puțin peste un deceniu, peste 86% din valoarea ta monetară a dispărut.

Partea supărătoare este că blockchain-ul era accesibil în Turcia; cu toate acestea, deținătorii custodiei au abuzat de poziția lor.

Este extrem de important să facem sistemele cât mai neinteractive și fără custodie posibil. Eliminarea potențialului pentru actori rău intenționați și protejarea oamenilor. Acesta a fost un eșec în tehnologie și ar trebui să servească drept avertisment asupra pericolelor blockchain-ului centralizat.

Acest lucru ar trebui să nu servească drept exemplu cu privire la motivul pentru care blockchain-ul este groaznic, ci ar trebui sa arate de ce oamenii obișnuiți au nevoie de instrumente cu adevărat descentralizate în care să aibă încredere.

La fel ca în majoritatea jurisdicțiilor de pe pământ, cetățeanul obișnuit al fiecărei țări are în esență putere nulă asupra politicii monetare. Cetăţeanului obişnuit îi lipsesc instrumentele pe care le au corporaţiile, întreprinderile criminale, organizaţiile teroriste şi cei bogaţi pentru a se proteja şi a beneficia de pe urma dificultăţilor financiare. Circumstanțele financiare au fost create de aceleași puteri care acum își țin ostatică averea.

Realitatea este că oamenii din vârf primesc întotdeauna pluta de salvare când o barcă se scufundă, cei de jos dispar odată cu corabia. În momentul de față, acest lucru nu este unic pentru Turcia. Acesta este în prezent un fenomen global. Este evident prin prisma schimbărilor în distribuția bogăției. Cu toate acestea, procesul a fost epurat pentru a părea mai ușor de acceptat. Nu, cei bogați au plute de salvare, iar oamenii obișnuiți se îneacă.

Este o recuperare economică în formă de K.

Întrebuințarea banilor ca o arma

Valută digitală programabilă centralizată sună ca o actualizare tehnică eficientă a infrastructurii monetare existente. În unele zone, acesta poate să fie cazul. Cu toate acestea, se pare că construcțiile de bază ale banilor sunt în stadiile incipiente ale unei ere care va folosi și mai mult banii împotriva omului obișnuit. Sistemele monetare actuale bazate pe fiat atacă cetățenii obișnuiți prin crearea unor presiuni inflaționiste persistente.

Acesta este rezultatul direct al emisiunii monetare a băncii centrale, al intervenției monetare și al gestionării defectuoase a bugetelor fiscale de către guvernele centrale.

Politica monetară rezultată a provocat mari dificultăți cetățeanului obișnuit la nivel mondial prin creșterea permanentă a costului de trai. Hypermonetizarea a transformat aproape fiecare clasă de active într-un instrument financiar care este folosit ca mijloc de a genera bunăstare financiară. Acest lucru a condus la inegalitatea de avere la scară internațională și a produs o inflație a datoriei globale la niveluri nemaivăzute în istorie.

Adevărul este că mulți consumatori au fost făcuți să creadă că un număr mai mare echivalează automat cu o avere mai mare. Realitatea este că moneda își scade puterea de cumpărare. Casa ta nu și-a dublat valoarea; moneda ta cumpără doar jumătate din casă. Inflația salarială nu a egalat încă presiunile inflaționiste exercitate asupra claselor mijlocii și inferioare la nivel global. Rezultatul este o creștere suplimentară a datoriei personale și a stresului monetar asupra consumatorului de rând.

Pe măsură ce băncile centrale încep să adopte o trecere la valutele digitale ale băncilor centrale (CBDC), ele pot ajunge să redefinească principiile istorice ale monedei în sine. Mă tem că banii vor fi transformați într-o arma de control social.

Consider că trei aspecte speciale trebuie urmărite și respinse pentru a preveni folosirea banilor ca arma.

Primul este capacitatea banilor programabili de a avea o dată de expirare și/sau capacitatea puterilor centrale de a distruge CBDC forțat. Acesta constituie un furt la cel mai înalt grad. Poate că vom auzi câțiva termeni igienizați, cum ar fi confiscarea bunurilor digitale; totuși, acest nivel de putere centralizată va altera pentru totdeauna echilibrul de putere dintre cetățeni și stat.

Al doilea este capacitatea ca puterile centralizate sa conecteze creditul sau abilitatea de plată la statutul social al unui cetățean în cadrul unei comunități. Simplu spus, acesta este un exemplu al folosirii banilor ca instrument împotriva disidenței. Capacitatea unui cetățean de a se împotrivi în orice societate liberă este, în general, singurul mijloc legal pe care îl au pentru a efectua o schimbare. Prin lipsa capacității de a opune rezistență; societatea nu este liberă. Conectarea accesului centralizat, a mecanismelor de recompensă sau a conformarii cu o moneda digitală reprezintă arme împotriva gândirii, libertății de exprimare și libertății de expresie.

Al treilea aspect de urmărit despre valuta digitală este capacitatea de a cenzura sau limita creditul în anumite zone ale pieței. Acest lucru provoacă suveranitatea banilor în sine. Contractul social colectiv a fost, în general, că banii tăi sunt ai tăi. Este proprietatea ta, atuul tău. Restricționarea sau limitarea accesului consumatorilor de a-și cheltui averea este o putere de care trebuie să ne temem cu toții și să ne opunem. Deși legalizarea a împiedicat accesul la anumite piețe, produse și servicii, numerarul a rămas suveran. Acest pilon al libertății trebuie respectat. Acest lucru ar putea distruge conceptul de piață liberă.

Confidențialitatea

Confidențialitatea trebuie să rămână o opțiune pentru a proteja individul. Nu trebuie forțată; lăsați oamenii să facă propriile alegeri.

Confidențialitatea este capacitatea de a impune limite și de a ridica bariere în scopul creării unui spațiu pentru individ. Depinde de fiecare ce granițe și limite alege să își creeze.

Civilizația persistă sub o tensiune continuă între ceea ce este mai bine pentru societate și ceea ce este mai bine pentru individ. Singurele entități reale dintr-o comunitate sunt indivizii. Toate colectivele, asociațiile și guvernele provin din participarea și interacțiunea individuală.

Confidențialitatea protejează individul de societate.

Confidențialitatea creează spațiu pentru a permite autonomia personală. Autonomia personală stă la baza drepturilor individuale.

Confidențialitatea, atât financiară, cât și personală, este o componentă critică a vieții într-o societate liberă. Când sunt pe mâini greșite, informațiile personale pot fi utilizate ca un instrument puternic de control și manipulare. Confidențialitatea permite indivizilor să ia decizii fără să fie constrânși.

Indivizii din societățile libere trebuie să aibă o limită, o realitate privată, fără implicarea guvernamentală, supraveghere și control. Tendințele tehnologice actuale din lumea noastră pătrund semnificativ în spațiul personal.

Persoanele fizice ar trebui să aibă control cu privire la cine are acces la informații despre viața lor personală și financiară.

Confidențialitatea este o chestiune de încredere. Lipsa de intimitate demonstrează o lipsă de încredere. Lipsa de încredere nu poate fi fundamentul unei societăți sănătoase. Societățile sănătoase sunt construite pe cooperare. Cooperarea voluntară este, în sine, un exercițiu de încredere.

Drepturile de confidențialitate se referă la faptul că grupurile nu îți pot prelua datele fără știrea/consimțământul tău și nu pot folosi aceste informații în beneficiul lor.

Confidențialitatea financiară este deosebit de vitală, deoarece poate reprezenta diferența dintre supraviețuirea și suprimarea sistematică a unui grup de opoziție într-o țară cu un guvern autoritar. În absența vieții private, indivizii din societate nu dispun de mijloace de supraviețuire atunci când se află sub amenințarea unor regimuri opresive.

De câte ori în istoria omenirii conflictele religioase, politice sau tribale au permis ca un grup aflat la putere să preia cu forța bogăția altui grup mai slab? Cât de des este folosită confiscarea activelor financiare ca mijloc de control autoritar?

Multe companii, disidenți și grupuri care apără drepturile omului țin conturi în afara țărilor în care activează tocmai din acest motiv.

Confidențialitatea financiară le poate permite oamenilor să-și protejeze economiile de o viață atunci când un guvern încearcă să confiște posesiunile materiale ale cetățenilor săi, fie din motive politice, etnice, religioase sau „doar&quot; economice. Confidențialitatea financiară este de o importanță profundă și durabilă pentru libertate, iar multe guverne s-au arătat dispuse să abuzeze de informațiile financiare private.

Bani Ergo.nomici

Scopul blockchainului Ergo este de a crea Bani Ergonomici.

Ergonomia este disciplina științifică preocupată de înțelegerea interacțiunilor dintre oameni și alte elemente ale unui sistem și profesia care aplică teorie, principii, date și metode pentru a proiecta și a optimiza bunăstarea umană și performanța generală a sistemului.

Din nou și din nou, economiile implodează, cei cu instrumente financiare ajung să canibalizeze mijloacele financiare și valoarea oamenilor obișnuiți. Acest lucru nu este ergonomic; este agresiv și monopolist. Avem nevoie de instrumente mai bune.

În acest caz, poate concurența va deranja puterile centrale. Cu siguranță a făcut-o în cazul Turciei. De aceea, aceste instrumente trebuie să fie private, reziliente, rezistente la cenzură, sigure, deschise și gratuite.

Poate că trăiești într-o societate dezvoltată și crezi că este bine; băncile centrale pompează lichiditate în economia noastră. Băncile centrale eliberează suficientă apă pentru ca nava să nu se scufunde. Sper că ai dreptate, dar mă tem că greșești.

Pur și simplu pentru că instrumentele pe care le construim s-ar putea să nu te avantajeze astăzi, să fii sigur, ele pot fi barca de salvare de mâine. Aceasta este intenția, scopul vieții mele în domeniul criptomonedei.

Oricine îndrăznește să spună că criptomonedele sunt doar un instrument aflat la îndemâna infractorilor și a teroriștilor, trebuie să afle cum sunt finanțate, protejate aceste organizații și de unde provin lanțurile lor de aprovizionare înainte de a face astfel de acuzații. Ignoranța este veninoasă.

Adesea cei aflați la bază suferă în mod izolat față de cei din vârf, care inițiază suferința. Acest ciclu de abuz economic trebuie întrerupt.

Scopul banilor Ergonomici este de a crea valute și contracte inteligente pentru toți oamenii. Cei aflați la bază au cea mai mare nevoie de tipul de instrumente pe care le construim.

**Principiile de bază ale Ergo**

_În această secțiune, definim principiile esențiale care ar trebui urmate pentru a crea bani ergonomici._

_Acest lucru ar putea fi denumit „Contractul social al Ergo&quot;._

_În cazul încălcării intenționate a oricăruia dintre aceste principii, protocolul rezultat nu ar trebui denumit Ergo._

**Descentralizarea pe primul loc**

Ergo ar trebui să fie cât mai descentralizat posibil. Străduiește-te mereu să te extinzi și să crești. Liderii sociali ai oricărui partid, dezvoltatorii de software, producătorii de hardware, minerii, fondurile trebuie să evite punctele centrale de avarie. Toți actanții a căror absență va perturba funcționarea sistemului trebuie să aibă planuri de urgență în cazul unei întreruperi. Descentralizarea se naște din educație și adopție. Instrumentele pe care le construim necesită documentare; comunitatea trebuie să participe și să crească activ. Învață-i pe alții să folosească și să adapteze instrumentele. Internetul este un motor puternic al descentralizării și poate fi un instrument redutabil de instruire. Descentralizarea se naște din educație, atât în ceea ce privește partea de dezvoltare, cât și cea a utilizatorului.

Trebuie evitat comportamentul rău intenționat care poate afecta securitatea rețelei. Dacă oricare dintre aceste părți se manifestă în timpul activității Ergo, comunitatea ar trebui să ia în considerare modalități de a-și reduce nivelul de impact. Întotdeauna vor exista cei care caută să perturbe, să profite, să utilizeze în mod necorespunzător și să abuzeze de puterea lor. Care este raspunsul? Educaţia. Educarea utilizatorilor să se protejeze, să identifice actanții rău intenționați, să-i evite și să lucreze împreună pentru a le minimiza influența. Aș încuraja toți membrii comunității să încerce încontinuu să învețe, să adopte instrumente, să asiste și să instruiască într-un fel sau altul. O comunitate solidă se naște printr-o cooperare puternică.

**Open Permissionless și securizat**

Protocolul Ergo nu restricționează sau limitează nicio categorie de utilizare. Acest lucru este necesar pentru a rămâne rezilienți. Cu siguranță putem susține cooperarea, comerțul și valorile umane; cu toate acestea, nu le impunem. Acest lucru ar necesita o putere centrală. Dezvoltatorii sunt liberi să implementeze orice logică doresc, asumându-și întreaga responsabilitate pentru etica și legalitatea aplicației lor.

Codul pentru protocolul de bază trebuie să rămână complet deschis și transparent. Fiecare rând ar trebui să fie complet auditabil și transparent. Acest fapt previne manipularea și construiește rezistența descentralizată. Ergo se angajează pe deplin să fie open source pentru a rămâne de încredere, iar această încredere trebuie să rămână pe deplin verificabilă.

Oricine se poate alătura rețelei și poate participa la protocol fără permisiune. Spre deosebire de sistemul financiar tradițional, nu sunt posibile bailout-urile, listele negre sau alte forme de discriminare la nivelul de bază al protocolului Ergo. Avantajul venit din interior ar trebui redus la minimum.

Ergo se angajează să sprijine instrumentele de confidențialitate pentru cei care doresc să le folosească. Aceasta trebuie sa ramană o alegere voluntară, dacă un utilizator dorește să folosească mecanisme pentru a distruge existenta publică a datelor sale în întregime, este in sfera puterii sale. Ei trebuie să-și asume întreaga responsabilitate pentru etica și legalitatea acestor acțiuni.

Ergo se angajează să respecte cele mai bune practici de securitate. Acesta este un angajament continuu de a preveni atacurile de rețea, de a păstra confidențialitatea și de a proteja valoarea on-chain.

**Creat pentru oameni obișnuiți**

Ergo se angajează să fie un instrument pentru oamenii obișnuiți. Ergo este o platformă pentru oameni obișnuiți, iar interesele lor nu ar trebui să fie încălcate în favoarea marilor formațiuni politice. În special, aceasta înseamnă că ar trebui împiedicată centralizarea minatului. Oamenii obișnuiți ar trebui să poată participa la protocol prin rularea unui nod complet și minatul blocurilor. Post Autolykos V1 Ergo va lucra pentru a oferi o distribuție a hash rate-ului pool-urilor.

Ergo se angajează să construiască un ecosistem care oferă instrumente concepute pentru a ajuta oamenii obișnuiți. Schimbul de la egal la egal este în permanență amenințat de schimbul de putere de la egal la central. Scopul Ergo este de a încuraja prelucrarea și educația comunitară pentru a împuternici oamenii obișnuiți.

**O platformă pentru bani contractuali**

Ergo este stratul de bază pentru aplicațiile care vor fi construite pe acesta. Este potrivit pentru mai multe aplicații, dar obiectivul său principal este de a oferi o modalitate eficientă, sigură și ușoară de implementare a contractelor financiare. Ergo se angajează să construiască o rețea pe baze solide care continuă să se actualizeze și să inoveze. Scopul în ceea ce privește banii contractuali este de a crea un sistem care să nu fie depășit de costurile și taxele mari ale utilizatorilor. Pentru ca banii să fie Ergonomici, trebuie să rămână competitivi din punct de vedere al costurilor. Ergo va ajuta cu structuri și instrumente pe care oamenii să le construiască și să le implementeze pentru a maximiza utilizarea și utilitatea sau banii contractuali.

**Planul pe termen lung**

Toate aspectele dezvoltării Ergo ar trebui să se concentreze pe o perspectivă pe termen lung. Ergo a fost lansat în cripto-iarnă; scopul și intenția dezvoltatorilor Ergo trebuie să înlăture condițiile de piață pe termen scurt. Întotdeauna vor exista cei care vin pentru apreciere pe termen scurt și cei care vin pentru principiu.

Contractele inteligente pentru oameni reprezintă un concept open-source pentru a oferi un sistem care poate împuternici o persoana obișnuită. Acest obiectiv este să rămână rezilient, adaptabil și sigur de-a lungul timpului.

Deoarece Ergo este conceput ca o platformă, aplicațiile construite pe baza Ergo ar trebui să supraviețuiască și pe termen lung. Această rezistență și supraviețuire pe termen lung pot, de asemenea, să permită Ergo să fie un bun depozit de valoare și un mecanism pentru a ajuta omul obișnuit.

Ar trebui să vedem mereu dincolo de prezent, gândindu-ne la viitor. Ce instrumente putem adăuga? Cum ne putem îmbunătăți? Care sunt riscurile? Cum ne putem pregăti pentru ceea ce urmează?

Această viziune pe termen lung nu trebuie să moară niciodată pentru ca Ergo să supraviețuiască. Ergo s-a născut în iarna cripto, când mulți începuseră deja să respingă viitorul sistemelor distribuite și capacitatea lor de a crea valoare; cu toate acestea, am îndurat, am continuat să construim.

Prea des, oamenii sacrifică creșterea pe termen lung pentru entuziasmul pe termen scurt. Vor veni vremuri bune și vor veni vremuri grele. Ca Ergo să rezist trebuie să avem principii și să creăm valoare pe baze solide.

Cine este Kushti?

Alexander Chepurnoy (alias Kushti) este dezvoltatorul de bază al platformei Ergo și a fost activ în dezvoltarea blockchain și smart contracts din 2011. A fost un dezvoltator de bază pentru NXT, a creat smartcontract.com (acum Chainlink) în 2014 cu Sergey Nazarov și este un cercetător IOHK cu peste 20 de lucrări academice în numele său. Când lucra la NXT a înființat „cadrul blockchain absolut simplu&quot;, numit Scorex, care mai târziu a fost transformat într-un cadru blockchain modular. Acest proiect a atras atenția lui Charles Hoskinson, co-fondatorul Cardano și Ethereum, pe la jumătatea toamnei anului 2015. Apoi s-a alăturat IOHK în jurul lunii ianuarie 2016.

O notă despre economia token-urilor:

Platforma Ergo a avut o lansare echitabilă. Nu a ținut niciun ICO și nu au existat monede pre-minate pentru fondatorii platformei. Descentralizarea și corectitudinea unui sistem monetar „peer to peer&quot; a reprezentat o prioritate. Trezoreria fundației este stabilită la 4,37% din totalul monedelor minate și nu este posibil ca în viitor elementele economiei monedei sa se schimbe.