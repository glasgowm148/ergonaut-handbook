---
title: Manifest Ergo
description: 
published: true
date: 2022-08-17T16:57:21.753Z
tags: 
editor: markdown
dateCreated: 2022-08-17T16:57:21.753Z
---

# Manifest Ergo
**Manifest Ergo ma na celu edukację oraz oferuje wizję tego, co technologia Blockchain jest w stanie osiągnąć. Mamy nadzieję, że uda nam się zbudować społeczność dzięki formie współpracy poziomej poprzez produktywność opartą o podział pracy, handel i wymianę, a także solidarność i wzajemną pomoc.**

**Wierzymy, że jest to możliwe do osiągnięcia przy zachowaniu podstawowych zasad, które sprzyjają dobru wszystkich ludzi. Zasady te, które były kluczowe dla praw I wartości człowieka muszą pozostać nienaruszone w miarę rozwoju naszych możliwości technologicznych. Budowane narzędzia muszą zwiększać wartość człowieka, a nie podporządkowywać go systemom nadzoru oraz kontroli.**

Ogromna ilość wiadomości powiązanych z siecią Blockchain w dzisiejszych czasach donosi, że bank X lub korporacja Y użyje technologii "Blockchain", aby "zredukować koszty".

Blockchain jednak, to tak naprawdę tylko nowy buzzword. Bankierzy postrzegają go jako kolejne narzędzie do zwiększenia efektywności osiągania zysków, jednocześnie tnąc koszty wynikające z redukcji zatrudnienia.

*Jednak to, czego sam doświadczyłem w pierwszych latach na forach społeczności Blockchain to fakt, że:*

kryptowaluty powinny dostarczać narzędzia, aby wzbogacać zwykłych ludzi. Małe biznesy, które ledwo wiążą koniec z końcem, a nie ogromny, zdepersonalizowany kapitał finansowy.

*To było moją inspiracją, moim marzeniem.*

Zgodnie z tą wizją społeczności, narzędzia te powinny umożliwiać ludziom ekonomiczne funkcjonowanie - niezależnie od wielkości biznesu, lokalizacji, stóp procentowych ustalanych przez dużych graczy i innych czynników. Mam nadzieję, że w takich miejscach Ergo będzie przydatne.

Tysiące małych biznesów I indywidualnych przedsiębiorców mają dużo większe znaczenie dla zdrowego i zrównoważonego wzrostu bogactwa na całym świecie niżeli kilka korporacji, które ukrywają swoje bogactwa w rajach podatkowych.

Zastanówmy się nad sposobem wykorzystania, integracją ze społecznościami, organizacjami przedsiębiorców i non-profit oraz filantropijnym funduszom. 

# Początki Bitcoina
Pierwszy blok Bitcoina (zwany również blokiem Genesis) zawierał następującą wiadomość: "The Times 03/Jan/2009 Chancellor on brink of second bailout for banks." (tłum.: *Kanclerz na krawędzi drugiego pakietu ratunkowego dla banków*).

Twórca Bitcoina i tym samym wynalazca pierwszego funkcjonującego blockchaina postanowił ukryć swoją tożsamość używając znanego nam wszystkim pseudonimu: Satoshi Nakamoto. Satoshi wstawił powyższą wiadomość z artykułu z gazety THE Times opublikowanego właśnie w dniu wydobycia bloku Genesis.

Blok ten oznaczał nie tylko powstanie Bitcoina, ale również początek ery innowacji technologicznych i finansowych. Mówiąc wprost, był to zapalnik do pełnowymiarowej rewolucji.

Decentralizacja ma podłoże polityczne. Doprowadziła ona do tego, że zmonopolizowane siły mogły zostać zastąpione przez technologie. Wprowadzenie systemów umożliwiających globalny transfer wartości mogłoby wykluczyć elementy nadzoru czy pośredników. Wszyscy ludzie mogliby wybrać swoją pożądaną walutę i sami ustalać kto, jak i kiedy może ze sobą handlować.

Wokół idei handlu P2P uformował się cały przemysł. Otwarte, pozbawione granic i bezpieczne sieci mogłyby okazać się potencjalnymi mechanizmami wyrównującymi ekonomiczne szanse oraz dostarczać narzędzia przeciętnemu człowiekowi. 

# Obecne nastroje rynku
Mentalność rynku kryptowalut zmieniła się znacznie po ICO manii z 2017 roku. Można odnieść wrażenie, że cała społeczność zaczęła celebrować dodruk, stymulowanie rynku czy programy finansowania. 

Owszem, doszło do kilku potężnych wzrostów cen w FIAT (waluty krajowe), sporo marketingu opartego na hype'ie, ale wydaje się, że pierwotne intencje celów cypherpunkowych są coraz bardziej rozwodnione.

Należy się tym zająć. Jeżeli kryptowaluty mają zostać zaimplementowane jako efektywne narzędzia dla przeciętnego człowieka, potrzebujemy narzędzi oraz adopcji. Aktualnie, mentalność rynku ogranicza się do szukania nowych użytkowników poprzez marketing oparty na hypie i sztuczne zawyżanie cen. W ten właśnie sposób nowi użytkownicy zostają wykorzystani. 

Obecny stan rynku jest mocno niepokojący. Musimy wrócić do korzeni krypto rewolucji, zdecentralizowanych, prywatnych i bezpiecznych narzędzi oraz napędzać ich adopcję. Pierwszorzędność odgrywa budowanie narzędzi, które pomagają tworzyć ludziom coś wartościowego. 

# Dlaczego jest to ważne?
Gospodarka światowa nie uległa poprawie od czasu pierwotnych zastrzyków finansowego wsparcia. Zdaję sobie sprawę, że narracja dotycząca prywatności i bezpieczeństwa zawsze gra z emocjonalnie nacechowanymi skrajnościami, ale w rzeczywistości to zawsze zwykli ludzie muszą cierpieć, gdy systemy gospodarcze się załamują.

*Pomyśl o tym przez chwilę.*

Ogromne korporacje mają dostęp do zagranicznych rynków i kredytów. Mają wiele narzędzi, aby dostosować się do realiów ekonomicznych i je obejść. 

Środowiska przestępcze z reguły korzystają w czasie problemów gospodarczych. Ciężkie czasy kuszą ich, by pomagać sobie nawzajem. Zorganizowane grupy przestępcze prowadzą zasadniczo działalność w zakresie importu oraz eksportu. Mając otwartą furtkę do walut obcych, prowadzą czarnorynkowe giełdy walutowe, wykorzystując międzynarodowy dostęp do czerpania zysku. 

Organizacje terrorystyczne są również beneficjentem w okresie problemów gospodarczych. Nic tak nie motywuje człowieka do przemocy jak gniew z poczucia zniewolenia i beznadziejności. Organizacje terrorystyczne rozwijają się w regionach gdzie panuje chaos, żywiąc się zamętem. Jest to ich najbardziej skutecznym narzędziem rekrutacyjnym. 

Majątek najbogatszych na świecie rozłożony jest często w skali międzynarodowej. Wykazują oni relatywnie dużą płynność i zazwyczaj potrafią sobie poradzić z pewnymi trudnościami ekonomicznymi poprzez uprzywilejowany dostęp do rynku. Wykorzystują regulacje, raje podatkowe oraz luki prawne i różne jurysdykcje.  

Istnieją liczne przykłady gospodarek, które znajdują się w poważnych tarapatach. Jednym ze świeżych przykładów jest Turcja. Centralny Bank Turcji w niedalekim czasie zakazał kryptowalut jako formy płatności odcinając dostęp do potencjalnego narzędzia, z którego mógłby skorzystać przeciętny obywatel. 

Kurs wymiany Liry do Dolara w 2010 wynosił 1,14, natomiast obecny kurs wynosi 8,50. Oznacza to spadek siły nabywczej pieniądza o 86,5882%.

Wyobraź sobie, że jesteś Turkiem. Być może poświęciłeś całe swoje życie na to, aby zarabiać i oszczędzać. W ciągu nieco ponad dekady ponad 86% Twoich pieniędzy straciło swoją wartość. 

Smutne jest to, że Blockchain był dostępny w Turcji, jednakże podmioty regulacyjne nadużyły swoich pozycji. 

Niezwykle ważnym jest, aby systemy były jak najmniej podatne na ingerencje oraz funkcjonowały bez centralnego nadzoru. Eliminuje to ryzyko złych aktorów i chroni ludzi. Była to porażka technologii i powinna służyć jako ostrzeżenie przed niebezpieczeństwami scentralizowanych sieci Blockchain. 

Niech to nie służy jako przykład dlaczego Bitcoin jest straszny, ale dlaczego zwykli ludzie naprawdę potrzebują zdecentralizowanych narzędzi, którym mogą powierzyć swoje zaufanie. 

Podobnie jak w większości systemów prawnych na ziemi, przeciętny obywatel każdego kraju ma zasadniczo zerową władzę nad polityką monetarną. Zwykłemu mieszkańcowi brakuje narzędzi, które posiadają wielkie korporacje, grupy przestępcze, organizacje terrorystyczny czy krezusi, aby chronić się i czerpać zyski z trudności gospodarczych. Okoliczności takie zostały stworzone przez te same gremia, które teraz trzymają ich bogactwo jako zakładników.   

W rzeczywistości ludzie z góry zawsze dostają łodzie ratunkowe, podczas gdy statek tonie. Ci z góry natomiast, idą na dno wraz z nim. Nie jest to wyjątek tylko dla Turcji. Staje się to zjawiskiem globalnym. Widać to patrząc na zmiany w dystrybucji bogactwa. Faktem jest, że to bogaci znajdą miejsce w łodzi ratunkowej, a zwykli ludzie toną.

# Pieniądze jako broń
Scentralizowany, programowalny, cyfrowy pieniądz brzmi jak skuteczna modernizacja istniejącej infrastruktury monetarnej. W niektórych przypadkach mogłoby mieć to zastosowanie. Wygląda jednak na to, że podstawowe struktury systemu monetarnego są dopiero na początku nowej ery, która jeszcze bardziej uzbroi pieniądze przeciwko przeciętnemu obywatelowi. Obecne systemy pieniądza fiducjarnego atakują obywateli, tworząc uporczywą, inflacyjną presję cenową. 

Jest to konsekwencja drukowania pieniędzy przez banki centralne, polityki monetarnej i niegospodarności fiskalnej rządów.

Rezultat zarządzania w taki sposób polityką monetarną doprowadził do ogromnych trudności dla przeciętnych obywateli na całym świecie poprzez stały wzrost kosztów życia. Hipermonetyzacja przekształciła niemal każdą klasę aktywów w instrument finansowy, który jest wykorzystywany jako środek do generowania bogactwa. To napędza globalną nierówność majątkową i powoduje inflację globalnego zadłużenia na poziomie niespotykanym w historii.

Prawda jest taka, że wielu konsumentów zostało doprowadzonych do przekonania, że większa wartość odzwierciedla większe bogactwo. Rzeczywistość jednak jest taka, że waluta traci siłę nabywczą. Twój dom nie podwoił swojej wartości. Twoje pieniądze są w stanie pokryć koszt tylko połowy takiego domu. Inflacja płacowa zrównoważyła jednak tę presję inflacyjną, która dotyczy głównie klasy średniej i niższej. Rezultatem jest rosnące zadłużenie osobiste i stres pieniężny dla przeciętnego konsumenta.

Wprowadzenie w życia cyfrowych walut banku centralnego (CBDC) skończyć się może redefinicją historycznych zasad samej waluty. Obawiam się, że może to spowodować uzbrojenie pieniędzy i uczynienie z nich narzędzia lubi broni kontroli społecznej. 

Uważam, że są trzy szczególne punkty, które moim zdaniem należy monitorować i przeciwstawiać się, aby zapobiec wprowadzeniu pieniądza jako broni.  

Pierwszym z nich jest możliwość posiadania przez waluty cyfrowe daty ważności i/lub możliwość usunięcia CBDC przez władze centralne. Byłaby to kradzież na naprawdę największą skalę. Być może będziemy mogli usłyszeć o środkach zaradczych, takich jak na przykład konfiskata aktywów cyfrowych. Jednak ten poziom scentralizowanej władzy na zawsze zmieni równowagę sił pomiędzy obywatelami a rządami.

Drugi to zdolność scentralizowanej władzy do powiązania kredytu lub transakcji płatniczych ze statusem społecznym obywatela w społeczeństwie. Krótko mówiąc, jest to wykorzystywanie pieniędzy jako broni przeciwko dysydentom. Zdolność obywatela do wyrażania sprzeciwu w każdym wolnym społeczeństwie jest zazwyczaj jedynym legalnym środkiem, jaki posiada, aby dokonać zmiany. Bez możliwości wyrażenia sprzeciwu społeczeństwo nie jest wolne. Połączenie scentralizowanego dostępu, mechanizmów nagradzania lub zgodności z walutą cyfrową jest uzbrojeniem pieniędzy przeciwko myśli, wolnemu słowu i wolnej ekspresji.

Trzecim aspektem waluty cyfrowej, który należy monitorować, jest możliwość zakazu lub ograniczenia dostępu do kredytów przez poszczególne sektory rynku. Jest to sprzeczne z suwerennością samej waluty. Powszechnie przyjęta umowa społeczna mówi, że nasze pieniądze należą do nas. Jest to nasza własność, nasz majątek. Ograniczanie lub limitowanie zdolności konsumentów do swobodnego wydawania ich oszczędności jest czymś, czego powinniśmy się obawiać i czemu powinniśmy się przeciwstawiać. Pomimo tego, że przepisy prawne uniemożliwiały dostęp do niektórych rynków, produktów i usług, pieniądze zawsze pozostawały suwerenne. Ten filar naszej wolności musi być respektowany. Może to potencjalnie zniszczyć koncepcję wolnego rynku.

# Prywatność

Prywatność musi pozostać opcją chroniącą jednostkę, nie musi być wymuszana. Pozwólmy ludziom dokonywać własnych wyborów.  

Prywatność to zdolność do tworzenia barier i stawiania granic w celu stworzenia przestrzeni przez i dla jednostki. To od każdego człowieka zależy, jakie bariery i granice zdecyduje się stworzyć.

Cywilizacja żyje w ciągłym napięciu między tym, co jest najlepsze dla społeczeństwa, a tym, co jest najlepsze dla jednostki. Natomiast jedynym realnym podmiotem w tym wszystkim jest jednostka. Wspólnoty, stowarzyszenia i rządy utrzymują się tylko dzięki uczestnictwu i interakcjom jednostek.

*Prywatność chroni jednostkę przed społeczeństwem.*

Prywatność tworzy przestrzeń dla indywidualnej autonomii. Autonomia jest podstawą praw człowieka.

Prywatność, zarówno finansowa jak i osobista, jest niezbędnym elementem życia w wolnym społeczeństwie. Dane osobowe, są potężnym narzędziem kontroli i możliwej manipulacji, gdy znajdą się w niewłaściwych rękach. Prywatność pozwala jednostkom na podejmowanie decyzji wolnych od przymusu.

Jednostki w wolnych społeczeństwach muszą mieć granicę - prywatną rzeczywistość, wolną od rządu, nadzoru i kontroli. Obecne trendy technologiczne w naszym świecie znacząco ingerują w przestrzeń osobistą człowieka.

Osoby fizyczne muszą mieć kontrolę nad tym, kto ma dostęp do informacji o ich życiu osobistym i finansowym.

Prywatność to kwestia zaufania. Brak prywatności to brak zaufania. Brak zaufania nie może być podstawą zdrowego społeczeństwa. Zdrowe społeczeństwa buduje się poprzez współpracę, zaś dobrowolna współpraca jest sama w sobie ćwiczeniem z zaufania.

Prawo do prywatności oznacza, że firmy nie mogą bez Twojej wiedzy lub zgody przechwytywać Twoich danych i wykorzystywać pozyskanych informacji na swoją korzyść.

Prywatność finansowa jest szczególnie ważna, ponieważ może stanowić różnicę między przetrwaniem a systematycznym tłumieniem grupy opozycyjnej w kraju o autorytarnym rządzie. W przypadku braku prywatności, jednostki w społeczeństwie, zagrożone przez opresyjny reżim, nie mają możliwości przetrwania.

Ile razy w historii ludzkości konflikt religijny, polityczny lub plemienny doprowadził do tego, że potężna grupa skonfiskowała bogactwo mniejszej grupy? Ile razy konfiskata aktywów finansowych była wykorzystywana jako pretekst do prowadzenia autorytarnej polityki?

Wiele firm, dysydentów i grup broniących praw człowieka utrzymuje konta poza krajami, w których działają, właśnie z tego powodu.

Prywatność finansowa może umożliwić jednostkom ochronę ich oszczędności życiowych w sytuacji, gdy rząd próbuje skonfiskować majątek swoich obywateli, czy to z powodów politycznych, etnicznych, religijnych czy "tylko" ekonomicznych. Prywatność finansowa ma głębokie i trwałe znaczenie dla wolności, a wiele rządów okazało swą skłonność do nadużywania prywatnych informacji finansowych.

# Ergo.nomiczne pieniądze

Celem sieci Blockchain Ergo jest stworzenie Ergonomicznych Pieniędzy.

Ergonomia jest dyscypliną naukową zajmującą się zrozumieniem interakcji pomiędzy ludźmi a innymi elementami systemu oraz stosowaniem teorii, zasad, danych i metod w projektowaniu w celu optymalizacji wydajności systemu i ludzi.

Wielokrotnie zdarza się, że gospodarki implodują, ponieważ osoby posiadające zasoby finansowe kanibalizują bogactwo i wartość zwykłych ludzi. To nie jest ergonomiczne, to jest drapieżne i monopolistyczne. Potrzebujemy lepszych instrumentów.

Być może konkurencja zaburzy równowagę sił centralnych. Tak było z pewnością w przypadku Turcji. Dlatego narzędzia te muszą być przyjazne dla prywatności, odporne na cenzurę, bezpieczne, otwarte oraz darmowe.

Być może żyjesz w nowoczesnym społeczeństwie i uważasz, że wszystko jest w porządku, bo banki centralne pompują płynność w naszą gospodarkę. Banki centralne spuszczają tyle wody, żeby statek nie zatonął. Chciałbym wierzyć, że masz rację, ale obawiam się, że się mylisz.

To, że narzędzia, które tworzymy, nie przynoszą Ci korzyści dzisiaj, nie oznacza, że nie staną się Twoją deską ratunku jutro. Taka jest moja intencja, cel mojej obecności w świecie kryptowalut. 

Każdy kto postawi tezę, że kryptowaluty są tylko narzędziem dla przestępców i terrorystów, musi przeanalizować, w jaki sposób organizacje te są finansowane, chronione i skąd czerpią swoje łańcuchy dostaw. Ignorancja jest trująca. 

Zbyt często ludzie na dnie społeczeństwa cierpią z powodu oderwania od tych na górze, którzy to cierpienie wywołują. Ten cykl nadużyć gospodarczych musi zostać przerwany.

Celem Ergonomicznych finansów jest stworzenie pieniędzy i inteligentnych kontraktów dla wszystkich ludzi. Ci na dole mają największe zapotrzebowanie na narzędzia, które budujemy. 

# Podstawowe zasady Ergo

*W tym rozdziale określone zostały główne zasady, którymi należy się kierować przy tworzeniu ergonomicznych finansów. Można było by określić to jako „Umowę Społeczną Ergo”. W przypadku świadomego naruszenia którejkolwiek z tych zasad, powstały protokół nie powinien mieć nic wspólnego z Ergo.*

**Po pierwsze decentralizacja**

Ergo powinno być jak najbardziej zdecentralizowane, dążąc zawsze do rozwoju i ekspansji. Liderzy, deweloperzy, producenci sprzętu, górnicy, fundacje muszą unikać centralnych punktów awarii. Wszystkie podmioty, których brak zdestabilizuje funkcjonowanie systemu, powinny mieć plan awaryjny na wypadek zakłóceń. Decentralizacja rodzi się z edukacji i adopcji. Narzędzia, które budujemy potrzebują dokumentacji. Społeczność musi aktywnie uczestniczyć, aby się rozwijać i uczyć innych korzystania i adoptowania do narzędzi. Internet jest potężnym motorem decentralizacji i doskonałym medium do transmisji. Decentralizacja bierze się z edukacji, zarówno po stronie deweloperów, jak i po stronie użytkowników.

Należy unikać złośliwego zachowania, które mogłyby naruszyć bezpieczeństwo sieci. W momencie pojawienia się szkodliwej grupy w sieci Ergo, społeczność powinna szukać sposobów na ograniczenie jej wpływów. Oczywiście, zawsze znajdą się tacy, którzy będą dążyć do zakłócenia, wykorzystania i nadużycia swojej władzy w sieci. Jaka jest odpowiedź na to pytanie? Edukacja. Edukacja użytkowników w zakresie ochrony własnej, identyfikacji złośliwych aktorów, unikania ich i współpracy w celu zminimalizowania ich wpływu. Zachęcałbym wszystkich członków społeczności do ciągłego uczenia się, adoptowania narzędzi, pomagania i nauczania w taki czy inny sposób. Silna społeczność rodzi się dzięki silnej współpracy. 

**Bezpieczeństwo, wolność i brak ograniczeń**

Protokół Ergo nie ogranicza, ani nie limituje kategorii użytkowania. Jest to konieczne, aby zachować odporność. Możemy opowiadać się za współpracą, handlem i wartościami ludzkimi, ale ich nie egzekwujemy. To wymagałoby scentralizowanej władzy. Deweloperzy mogą swobodnie implementować dowolną logikę, biorąc pełną odpowiedzialność za etykę i legalność swojej aplikacji.

Cały kod Głównego Protokołu musi pozostać całkowicie otwarty i przejrzysty. Wszystkie linie kodu powinno być w pełni weryfikowalne i przejrzyste. Zapobiega to manipulacji i zapewnia zdecentralizowaną odporność. Ergo jest zobowiązane do bycia „open source”, aby pozostać godnym zaufania, a to zaufanie musi być możliwe do zweryfikowania.

Każdy może dołączyć do sieci i uczestniczyć w protokole bez żadnego pozwolenia. W przeciwieństwie do tradycyjnego systemu finansowego, w ramach protokołu Ergo nie powinny być możliwe żadne bailouty, zakazy czy inne formy dyskryminacji. Należy zminimalizować korzyści wynikające z wykorzystywania informacji poufnych.

Ergo zobowiązuje się do wspierania narzędzi ochrony prywatności dla osób, które chcą z nich korzystać. Musi to pozostać dobrowolnym wyborem. Jeżeli użytkownik chce zastosować mechanizmy ingerujące w publiczną widoczność jego danych, to jest to całkowicie w jego gestii. Muszą oni wziąć pełną odpowiedzialność za etykę i legalność tych działań.

W zakresie bezpieczeństwa Ergo stosuje aktualne najlepsze praktyki. Jest to stałe zobowiązanie do zapobiegania atakom sieciowym, utrzymania prywatności i ochrony wartości w sieci Blockchain.

**Stworzony dla zwykłych ludzi**

Ergo stara się być narzędziem dla zwykłych ludzi. Ergo jest platformą dla tych, których interesów nie wolno krzywdzić na rzecz wielkich organizacji. Oznacza to w szczególności, że należy zapobiegać centralizacji górnictwa. Normalni ludzie powinni mieć możliwość uczestniczenia w protokole poprzez uruchomienie pełnego węzła i wydobywania bloków. Po protokole Autolykos V1, Ergo będzie pracować nad umożliwieniem dystrybucji hash-rate’u dla puli.

Ergo jest zaangażowane w budowanie systemu, który oferuje narzędzia pomagające zwykłym ludziom. Wymiana peer-to-peer jest stale zagrożona przez wymianę władzy między peerami, a władzą centralną. Ergo ma na celu promowanie rozwoju narzędzi i budowanie społeczności, aby pomóc zwykłym ludziom.

**Platforma Kontraktowego Pieniądza**

Ergo jest warstwą bazową dla wszelkich zbudowanych na niej aplikacjach. Nadaje się do różnych zastosowań, ale jej głównym celem jest zapewnienie skutecznego, bezpiecznego i prostego sposobu zawierania kontraktów finansowych. Ergo stara się budować sieć na solidnych fundamentach, które są stale aktualizowane oraz innowacyjne. Celem kontraktowych finansów jest stworzenie systemu, który nie będzie przytłoczony wysokimi kosztami i opłatami dla użytkowników. W celu zapewnienia ergonomicznych finansów, muszą one pozostać konkurencyjne cenowo. Ergo pomoże w stworzeniu struktur i narzędzi, które ludzie będą budować i wdrażać, aby zmaksymalizować wykorzystanie i użyteczność pieniędzy z kontraktów.

**Długoterminowe cele**

Każda ewolucja Ergo powinna mieć długoterminową perspektywę. Ergo narodziło się w środku okresu rynku niedźwiedzia. Cele i intencje twórców podstawowego protokołu Ergo muszą wykraczać poza krótkoterminowe obawy rynku. Zawsze będą ludzie, którzy przyjdą po szybki profit oraz Ci, którzy przyjdą dla zasad. 

Inteligentne kontrakty reprezentują koncepcję „open source”, która wzmacnia pozycję zwykłych ludzi. Ich celem jest zachowanie odporności, elastyczności i bezpieczeństwa długoterminowo.

Ponieważ Ergo jest zaprojektowane jako platforma, aplikacje zbudowane na niej również powinny być odporne. Ta odporność i zdolność do długotrwałego działania pozwala również Ergo być dobrym magazynem wartości, jak również sposobem na pomoc przeciętnemu człowiekowi.

Powinniśmy zawsze myśleć poza schematami i patrzeć w przyszłość. Jakie narzędzia możemy dodać? Jak możemy coś udoskonalić? Jakie są zagrożenia? Jak możemy się przygotować na to, co będzie dalej?

Jeżeli Ergo ma przetrwać, ta długoterminowa wizja nie może umrzeć. Ergo narodziło się podczas krypto-zimy. Wielu zaczęło odrzucać przyszłość systemów rozproszonych i ich zdolność do tworzenia wartości, ale my wytrwaliśmy i nadal kontynuowaliśmy budowę protokołu.

Ludzie zbyt często poświęcają długoterminowy wzrost na rzecz krótkotrwałej przyjemności. Przyjdą dobre i złe czasy. Tworzenie wartości na solidnych podstawach jest fundamentem do przetrwania Ergo.

# Kim jest Kushti?

Alexander Chepurnoy (aka Kushti) jest głównym twórcą platformy Ergo i jest aktywny w rozwoju sieci Blockchain i smart kontraktów od 2011 roku. Był jednym z głównych deweloperów NXT, współtworzył smartcontract.com (obecnie Chainlink) z Sergeyem Nazarovem w 2014 roku i jest badaczem IOHK z ponad 20 publikacjami akademickimi. Kiedy pracował nad Nxt, zaczął od niezwykle prostego frameworka blockchain Scorex, który później został przekształcony w modułowy framework blockchain. Projekt ten zwrócił uwagę Charlesa Hoskinsona, współtwórcy Cardano i Ethereum około połowy jesieni 2015 roku, a następnie Kusthi dołączył do IOHK w styczniu 2016 roku.

# Informacja na temat Tokena

Platforma Ergo miała bardzo uczciwy start. Powstanie nie zakładało żadnego ICO, ani wstępnych tokenów dla założycieli platformy. Decentralizacja i sprawiedliwość systemu monetarnego peer-to-peer były priorytetem. Skarbiec Fundacji jest ustawiony na 4,37% wszystkich wydobytych tokenów i nie ma możliwości dalszej zmiany podstawowych elementów ich ekonomii.


